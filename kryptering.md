# Kryptering

Du har sikkert hørt begrepet bli brukt i medier eller av datakyndige, og det er veldig viktig for sikkerheten. Samtidig er du kanskje ikke helt sikker på hva "kryptering" går ut på. Vi skal forsøke å forenkle konseptene bak kryptering med noen enkle eksempler, og forklaringer for hvordan det  er viktig.

## Kryptering på internett

Se for deg at du er tilbake på skolebenken, og har lyst til å sende en beskjed til bestevennen din i timen. Du skriver den hemmelige beskjeden på en lapp, og gjør deg glad til å sende den videre. Dessverre er det sitter vennen to rader vekk, og læreren liker ikke at elever sender lapper når de skulle fulgt med i timen. Du vil selvfølgelig at ingen andre enn bestevennen skal se innholdet i lappen, men tenk hvis en av klassekameratene leser den på veien, eller enda verre; læreren leser den for hele klassen. Fy, så pinlig!

Heldigvis vet du og bestevennen råd, for dere har laget et hemmelig kode hvor hver bokstav man skriver forskyves tre plasser fremover i alfabetet. Det betyr at "jgk" egentlig er "hei", og for alle andre som ikke vet koden ser det bare ut som tull.

Dette eksemplet er et veldig eksempel på kryptering; gjøre en melding uleslig for andre enn sender og mottaker. Selv om metodene er mye mer avansert for en datamaskin, er prinsippine i bunn og grunn de samme. Ved hjelp av komplekse og tunge matematiske formler passer kryptering for at sider du surfer på, meldinger du sender og mottar, og filer du laster opp ikke kan leses av tredjepart.

Uten kryptering kan noen mellom deg og avsender se informasjonen sendes. I eksemplet over brukte vi medelever eller lærer som kunne lese lappen. På internett kan det være noen med ondere hensikt enn Bengt som forteller Frk. Syvertsen hva du egentlig synes om mattetimene hennes.

## Kryptering av PC, Mac og telefon

Vi går tilbake til skoleeksemplet vårt, og skoledagen er over. Du har akkurat kommet hjem, og har lyst til å skrive om dagens aktiviteter i dagboken din. Når du nærmer deg rommet ditt, ser du at storebror igjen har funnet gjemmestedet ditt. Du smiler lurt mens han blar forvirret gjennom boken full av lite sammenhengende vås.

Du har vært lur denne gangen og, for du har brukt en hemmelig kode bare du kjenner til i boken. Så selv om du kan tyde det som står i boka, må storebror gi tapt og finne andre ting han kan erte deg for.

Så vi når vi overfører dette eksemplet tilbake til dataverden, så ser vi på data du har lagret på PC, Mac eller mobiltelefonen din. Vi tipper på at det er mer sensitivt enn hvem du var forelsket i på barneskolen. Hvis du skulle miste eller få frastjålet utstyret med denne infomrasjonen, kan disse sensitive opplysningene leses ut av uvedkommne med onde hensikter. Med kryptering av harddisk og lagring vil denne informasjonen kun være tilgjenglig for det, fordi du kan koden, og vil være helt ubrukelig for andre.

Alle moderne operativsystemer for datamaskiner (Windows, macOS, Linux, osv) og telefoner (Apple iOS, Android) har funksjonalitet for kryptere lagringen.
